---
layout: post
title: "Szkoda parkingowa"
date: 2024-11-15
categories: poem
---

Filozof Buber
Pisał że w drugim człowieku
Jest zawarty cały świat

Ale tak samo cały świat
Jest w szkodzie parkingowej
Zderzak samochodu zawiera

W sobie cząsteczki atomowe
Wprawiane w ruch
Nieudaczną nogą

Niedzielnego kierowcy
W dziwnym kaszkiecie
To miały być zakupy jak co dzień

Widzę go w okienku
Przyjmując zgłoszenie
I myślę o

Naszej dziwnej kuli ziemskiej
Tak dziwnej jak nakrycie głowy
Ubezpieczonego