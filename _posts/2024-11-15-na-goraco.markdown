---
layout: post
title: "Życie na gorąco"
date: 2024-11-14
categories: poem
---


Jestem parówką
Leżę w garnku
Jestem połączeniem

Kresu życia kilku zwierząt
Wisławy Szymborskiej
Księdza Tischnera
Ligniny
I otoczki z plastyku

Mamy swoje: naukę, kulturę i sztukę
Medycynę pola walki
Związki zawodowe
Bezsilne

Swoje obyczaje
Swoje codzienne troski
Swoją godność
Niepodzielną i tanią

Mamy swoją teorię
Krańca istnienia
Otóż

Są przypuszczenia
Że po gorącej kąpieli
Jesteśmy ćwiartowane

Komunikujemy się
Przez poetów
Po prostu możemy zawładnąć

Czuję gorąc
Czas już żegnać się
Z życiem moim w dużej mierze refleksyjnym

Czytelniku
Następnym razem
Kiedy będziesz

Jadł moją siostrę
Wspomnij
Że też kiedyś

Możesz zostać parówką