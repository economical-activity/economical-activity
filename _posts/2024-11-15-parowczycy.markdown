---
layout: post
title: "Dlaczego parówczycy"
date: 2024-11-15
categories: poem
---

Do śmiesznej sytuacji doszło gdy
Pisałem wiersz o parówkach
Po którym

Naszła mnie chętka
Aby poprawić trochę mój ukochany wiersz
„Dlaczego klasycy”

Pech chciał
Że myślami będąc jeszcze przy
Starym bezpiecznym świecie

Skwierczących w mękach
Parówek wydających swe ostatnie tchnienia
Na talerzu pełnym najtańszej musztardy

Myśli swoje skierowałem
Ku mojemu ukochanemu utworowi
Pełnemu klasycznego piękna

Klarownej rozprawce odpowiadającej
W stylu „dziennik urzędowy”
Na pytanie zadane w tytule utworu

Tej pracy na piątkę plus
Którą chciałem poprawić
By zasługiwała na szóstkę

Myśli odbywały swoje harce
Jedna próbując drugą wypchnąć
Z umysłu

Równy bój dzielnie toczony
Między myślami o parówkach
A myślami o dlaczego klasycy

Wtem ręka zniecierpliwiona
Kreśli
„Dlaczego parówczycy”